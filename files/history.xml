<?xml version="1.0" encoding="UTF-8"?>
<div>
	<ol>
		<first><h3>Benz</h3>
			<p>
				1886 року створений триколісний самохідний візок з бензиновим двигуном. Цього ж року її творець Карл Бенц отримав патент на винахід. Перший у світі триколісний автомобіль готовий і запущений у серійне виробництво.Через сім років, поступившись Даймлеру першістю, Карл Бенц створює свій чотириколісний автомобіль, а наступного року ще досконаліша конструкція під дивною назвою «Велосипед» іде в серію.1901 року, незабаром після випуску Даймлером нової моделі «Мерседес-35PS» стає зрозумілим, наскільки «Бенц» відстає від прогресу. Щоб надолужити упущене, акціонери запрошують в компанію французького інженера Маріуса Барбару. Через технічні розбіжності Карл Бенц залишає засновану ним же компанію. Незабаром стало видно, — француз не виправдав покладених надій. Ідучи за логікою, що німецькі автомобілі мають робитися німецькими руками, у фірму, на посаду головного інженера, був запрошений Фріц Ерле. Знову не пощастило. І тільки з приходом в компанію талановитого інженера Ганса Нібеля справи поступово пішли в гору. 1909 року, створивши цілий ряд прекрасних легкових автомобілів фірма побудувала найвідоміший гоночний автомобіль того часу «Блітц Бенц» з мотором потужністю 200 к.с. і карколомним об'ємом 21594 см³.У післявоєнні роки було створено безліч нових моделей, більшість з яких з успіхом випускалися до середини двадцятих років. Всього з моменту початку виробництва 1886 року і до об'єднання з «Даймлер-Моторен-Гезелльшафт» 1926 року фірма «Бенц» виготовила 47555 автомобілів, включаючи легкові автомобілі, вантажівки і мінібуси.
			</p>
		</first>
		<second><h3>Daimler</h3>
			<p>
				1890 року Готліб Даймлер, в містечку Бад Каннштат недалеко від Штутгарту, заснував компанію свого імені — «Даймлер-Моторен-Гезелльшафт», вирішивши випускати, створений чотирма роками раніше ним самим і Вільгельмом Майбахом, який брав активну участь, чотириколісний автомобіль. Після низки не дуже вдалих спроб, які все ж знайшли своїх захоплених покупців, конструктору В. Майбаху 1901 року вдалося створити успішний зразок. За наполяганням консула Австро-Угорської імперії в Ніцці і, за сумісництвом, голови представництва «Даймлер» у Франції Еміля Еллінека автомобіль був названий на честь Maria de las Mercedes, Діви Марії Милосердної (від латинського «merces», «дари»), так само в честь якої були названі всі його діти, в числі яких була відома дочка консула Мерседес, і майно (яхти, будинки, готель і казино).Перший «Мерседес-35PS», а саме так він називався, вирізнявся чотирициліндровим мотором робочим об'ємом 5913 см³, класичним розташуванням основних агрегатів і красивою (на ті часи) зовнішністю. Через рік світ побачив більш досконалу конструкцію під назвою «Мерседес-Симплекс». Розширився модельний ряд. Найвідоміші представники цієї серії носили горді імена «Мерседес-40/45PS» і «Мерседес-65PS» і двигуни об'ємом 6785 см³ і, відповідно, 9235 см³, що дозволяли розвивати швидкість до 90 км/год.До Першої світової війни «Даймлер-Моторен-Гезелльшафт» встигла випустити широкий модельний ряд своїх автомобілів з різними двигунами (від 1568 см³ до 9575 см³), розрахований на різних споживачів, включаючи розкішні, практично безшумні автомобілі, використовуючи двигуни з безклапанним газорозподілом вироблені за патентом американської компанії «Найт».Відразу після війни Пауль Даймлер починає проводити експерименти з компресором, що дозволяє в півтора рази підвищити потужність двигуна. Прийшовши на посаду головного інженера 1923 року, Фердинанд Порше довів експерименти до логічного завершення, створивши 1924 року один з найвидатніших автомобілів світу — «Мерседес-24/100/140PS» з чудовим шасі і шестициліндровим компресорним мотором об'ємом 6240 см³ і потужністю 100—140 к.с. До 1926 року «Даймлер-Моторен-гезелльшафт» справила на всіх своїх заводах в загальній складності 147 961 автомобіль, причому максимальна продуктивність була досягнута 1918 року. Незважаючи на всі труднощі цього останнього військового року, тоді вдалося виготовити 24 690 автомобілів.
			</p>
		</second>
		<third><h3>Об'єднання конкурентів</h3>
			<p>
				Після злиття 1926 року фірм Daimler і Benz, новий концерн Daimler-Benz зміг ефективно використовувати досвід і знання конструкторів обох компаній, на чолі яких став Фердинанд Порше. Він повністю оновив виробничу програму, взявши за основу останні моделі Daimler, що випускалися тепер під маркою Mercedes-Benz. Першою новою розробкою Порше 1926 року стала «компресорна» серія К, що включала модель 24/110/160 PS з 6-циліндровим мотором об'ємом 6240 см³. За велику потужність і швидкість (до 145 км/год) її прозвали «смертельною пасткою», Вона стала базовою для більш відомої серії S, що складалася з моделей S.1928 року Порше покинув Daimler-Benz, і його місце зайняв Ганс Нібель (Hans Nibel). Під його керівництвом випустили легкові Mannheim-370 («Маннхайм-370») з 6-циліндровим мотором робочим об'ємом 3,7 л і Nurburg-500 («Нюрбург-500») з 8-циліндровим 4,9-літровим агрегатом, що базувалися на останніх моделях Порше.1930 року з'явився Großer Mercedes (укр. Великий Мерседес) або Mercedes-Benz 770 з 8-циліндровим 200-сильним мотором об'ємом 7655 см³ з нагнітачем.1931 року фірма дебютувала в секторі малолітражних автомобілів, де її представляв досить вдалий Mercedes 170 з 6-циліндровим мотором 1692 см³, з незалежною підвіскою передніх коліс.1933 року з'явилися легковий Mercedes-Benz 200 і спортивний Mercedes-Benz 380 з 2,0 — і 3,8-літровими моторами. Останній з них був оснащений нагнітачем і розвивав 140 к.с.На базі спортивної моделі 1934 року створили Mercedes-Benz 500K з 5-літровим двигуном, що став через 2 роки основою для більш відомого великого «компресорного» автомобіля Mercedes-Benz 540K.У 1934-1936 роках фірма випустила легкий Mercedes-Benz 130 з 4-циліндровим 26-сильним двигуном заднього розташування робочим об'ємом всього 1308 см³, за яким пішли родстер 150 і седан 170H.Під технічним керівництвом головного конструктора Макса Зайлера (Max Sailer), який змінив Нібеля 1935 року, були створені популярна недорога модель 170V з 4-циліндровим мотором об'ємом 1697 см³, перший в світі серійний легковий автомобіль з дизельним двигуном 260D (1936 рік), а також новий «Великий» Mercedes-Benz 770 (1938 рік) з рамою з балок овального перетину і задньою пружинною підвіскою, що служив нацистським лідерам.На модифікованому Mercedes-Benz W125 Рудольф Караччіола поставив 28 січня 1938 рекорд швидкості 432,7 км/год для машин об'ємом 5000 см³ — 8000 см³. З 1936 розроблявся рекордний автомобіль Mercedes-Benz T 80 з прогнозованою швидкістю 600—750 км/год, але через початок війни рекордні заїзди не відбулись.
			</p>
		</third>
		<fourth><h3>Mercedes-Benz в період Другої світової війни</h3>
			<p>
				Під час війни Daimler-Benz випускала як вантажівки, так і легкові автомобілі різних класів. Однак, двотижневе повітряне бомбардування англо-американськими ВПС у вересні 1944-го року перетворили Daimler-Benz Aktiengesellschaft в купу руїн. Руйнування великого концерну оцінювалися по-різному, головний цех в Штутгарті був зруйнований на 70 %, руховий і кузовний цехи в Зіндельфінгені — 85 %, цех вантажівок в Гаггенау був повністю знищений. Колишній фабриці Benz und Cie в Маннгеймі пощастило найбільше — всього 20 % руйнування, а завод дизельних двигунів Berlin-Marienfeld, куплений Daimler'ом в 1902, повністю порівняний із землею. Коли оцінки руйнування були готові до січня 1945-го року, рада директорів ухвалила, що Daimler-Benz фізично більше не існує.
			</p>
		</fourth>
		<fifth><h3>Післявоєнний період</h3>
			<p>
				Серійне виготовлення автомашин відновили 1947 року. У 1950-х роках Mercedes-Benz зайняв колишні провідні позиції у світі. На початку 1960-х років провідне місце в експорті машин компанії зайняли США. З кінця 1980-х посилилась конкуренція зі сторони автовиробників BMW, Audi, але у 2012, 2013 роках компанія побила свої рекорди з продажу автівок.
			</p>
		</fifth>
	</ol>
</div>